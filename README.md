## Društvo i sociologija (1.)
### Društvo (1.1.)

**Emmanuel Sieyes** - izraz **sociologija**
	*socius* - **pratilac, drug**  *logos* - **znanje, vještina**
	

**August Comte** - otac sociologije,
	*"Znati da bi se predvidjelo, predvidjeti da bi se djelovalo."*
	

**Sociologija** - znanost koja se bavi sustavnim istraživanjem i tumačenjem **društvenog ponašanja ljudi**, **društvenih odnosa** i **pojava**

**Društveno ponašanje** - svako ponašanje pojedinaca koje uzima u obzir zajedničke **norme** i **vrijednosti** neke grupe te **osobna uvjerenja** i **motive**

**Emile Durkheim** - istražujući **samoubojstvo** u različitim društvima zaključuje da svaki pojedinačni i grupni čin proizlazi iz **utjecaja** ili **pritiska**

**Društvene pojave** - mogu se istražiti na **objektivan** način, **Emile** ih naziva **društvene činjenice**

**Norme** - pravila kojima se propisuje **očekivano** ponašanje u **određenim**društvenim okolnostima

**Sankcija** - svaka reakcija na ponašanje drugih ljudi, imamo **formalne (pozitivne)** i **neformalne (negativne)**

**Vrijednosti** - apstraktna i opća načela koja nas usmjeravaju prema ispravnom, odnosno prihvatljivom izboru i ponašanju

**Društvena interakcija** - skup složenih postupaka u kojima članovi neke zajednice ili grupe sudjeluju **svjesno** ili **nesvjesno** kako bi prenijeli neku poruku ili ostvarili određeni cilj

**Max Weber** - djelo *Protestantska etika i duh kapitalizma*, pojedinci djelovanjem mogu promijeniti realnost

**Kultura** - ukupnost nasljeđa, **materijalnog** i **duhovnog**, koje neka grupa ljudi dijeli na nekome teritoriju

**Univerzalne kulturne sastavnice**: - norme, vrijednosti, simboli, jezik, rituali

**Simboli** - nositelji određenih značenja, najčešće višestrukih, ovise o društvenom kontekstu (*pr*. tetovaža - ukras, osobni svjetonazor, religiozna pripadnost, društvena pripadnost)

**Društvo** - sustav uzajamnih odnosa među pojedincima

**Tradicionalna društva** - lovačka i sakupljačka, pastirska i poljoprivredna, neidustrijske i tradicionalne zajednice

**Moderna društva** - industrijska, postindustrijska

**Industrijske revolucije**:
1. parni stroj, tkalački stroj
2. struja, telefon, radio, nafta, električna energija
3. atomska energija, tranzistor
4. digitalizacija, molekularna biologija
5.  umjetna inteligencija, robotizacija
## Od čega se društvo sastoji (2.)
### Društvena struktura (2.1.)

**Društvena struktura** - složena cjelina sastavljena od **društvenih institucija**, **grupa**, **položaja** i **uloga**, podržavaju ju **vrijednosti** i **norme**
### Društveni položaj i društvena uloga (2.2.)

**Društveni položaj** - mjesto koje pojedinac zauzima u društvenoj strukturi, ovisno o vrednovanju govorimo o **društvenom statusu**

**Društvena uloga** - niz normi odnosno kulturno definiranih prava i obveza ili očekivanih ponašanja pojedinaca

**Pripisani položaj** - u pravilu nepromjenjiv, dobiven pri rođenju ili neovisno o nama samima (spol, rasa, nacionalnost, pripadnost klasi,...)

**Stečeni/postignuti položaj** - onaj što ga osoba postiže tijekom života zahvaljujući svojim **znanjima** i **vještinama** (profesija, obrazovanje, nagrade)

### Društvene grupe i institucije (2.3.)

**Birokracija** - organizacijska socijalna struktura, sadrži: **sustav pravila**, **podjela rada**, **hijerarhija**, **temelj formalnog obrazovanja**, **impersonalno**, **javni interes**

**Društvena grupa** - sastoji se od dvoje i li više ljudi koji se nalaze u relativno trajnoj interakciji te dijele zajednički osjećaj pripadnosti i identiteta (obitelj, prijatelji,...)

**Kvazigrupa (potencijalna grupa) skupina** - ima **određene** zajedničke karakteristike, ali nema prepoznatljivu **strukturu** ili **organizaciju**, članovi mogu biti nesvjesni ili manje svjesni o postojanju skupine (studenti sveučilišta, spolne skupine,...)

**Kolektivno ponašanje** - zajednički naziv za sve oblike ponašanja u kojima je interakcija među ljudima slaba, svedena na situaciju i bez osjećajne povezanosti
	**Divergirajuće kolektivno ponašanje** - kad se obrasci šire iz jednog središta prema van
	**Konvergirajuće kolektivno ponašanje** - ono koje se događa u određenome trenutku na određenome mjestu, ključni oblik je **gomila**

**Društvena kategorija** - puko statističko grupiranje ljudi koji dijele određeno zajedničko obilježje (osobe rođene 2006. godine u Hrvatskoj)

**Društveni agregat** - skupina anonimnih, nepovezanih pojedinaca koji se fizički nalaze na jednome prostoru (osobe u dizalu, ljudi na autobusnoj stanici)

**Formalne grupe** - najčešće povezane s formalnim organizacijama, **pisanim pravilima** reguliraju statuse članova, njihove odnose, prava i obveze (javne službe, vojne organizacije)

**Neformalne grupe** - nastaju spontano, mimo službenih procedura i pravila, nemaju formalno utvrđene ciljeve i norme ponašanja (grupe prijatelja)

**Primarne grupe** - u njima mali broj osoba dolazi u izravnu interakciju s drugom osobom, **bliskost** i **intimnost** su značajna obilježja, članovi snažno utječu jedni na druge

**Sekundarne grupe** - karakteristični neosobni odnosi, a osnova okupljanja su specifični interesi, osobni kontakt je **površan** i ima definirane zajedničke ciljeve te slijede formalna pravila

**Dijada** - označava najmanju društvenu grupu od dvoje ljudi u kojoj je prisutna **jaka solidarnost**, **intenzivna interakcija** i **snažna emocionalna povezanost**

**Trijada** - označava skupinu od troje ljudi u kojoj se znatno mijenja dinamika, treći član može imati položaj posrednika u sukobima i li može iskoristiti sukobe da bi ostvario svoj interes

**Etnocentrizam** - stajalište da se dostignuće bilo koje druge grupe vrednuje prema dostignućima vlastite grupe na način da su vrijednosti i načini života vlastite grupe nadređeni vrijednostima i načinu života druge grupe

**Diskriminacija** - označava ponašanja u kojima se pojedinac ili skupina tretira **nepovoljno** u odnosu na članove druge skupine te stoga trpi **nepoželjne** ili **negativne** posljedice

**Referentna grupa** - pojam koji se odnosi na skupinu s kojom se pojedinac ili neka druga skupina uspoređuje

### Društvene mreže (2.4.)

**Društvena mreža** - skup društvenih odnosa između pojedinaca koji su međusobno povezani na određeni način

**Društveni kapital** - veze pojedinca kroz društvene mreže s **drugim pojedincima** i **grupama**, obilježje tih veza su **povjerenje**, **poštovanje zajedničkih normi** i **uzajamnost**
## Kako pojedinci postaju članovi društva (3.)
### Socijalizacija (3.1.)

**Socijalizacija** - složeni proces **učenja** i **usvajanja** znanja vrijednosti i ponašanje u interakciji s okolinom

**Internalizacija** - proces **usvajanja** i **prihvaćanja** pravila ponašanja kao osobnih načela ispravnog ponašanja - odnosno proces tijekom kojeg društvene norme postaju dio strukture ličnosti
#### Tipovi socijalizacije (3.1.1.)
 primarna, sekundarna, anticipativna, razvojna, obrnuta i resocijalizacija
#### Čimbenici (agensi) socijalizacije (3.1.2.)

**Čimbenici (agensi)** - socijalizacije su one **grupe** i **institucije** u kojima se odvija proces ili koje utječu na proces socijalizacije

### Identitet (3.2.)

**Identitet** - označava svijest o sebi, o tome tko smo, što smo i kakvi smo

**Primarni identiteti** - obuhvaćaju **osobnost**, **spol**, **rod**, **srodstvo** i **etnicitet**

**Sekundarni identiteti** - odnose se na **zanimanje** i **stil života**

**Osobnost** - obuhvaća osjećaj vlastitog ja koji se izgrađuju u interakciji s drugima

**Spol** - biološki određen (tjelesne značajke)

**Rod** - kulturno određen (označava identitet, stavove,...)

**Rodni identitet** - unutarnji osjećaj roda i način na koji osoba izražava unutarnji osjećaj kroz **odjeću**, **ponašanje**, **izgled** i **stil života**

**Srodstvo** - povezanost osoba na temelju **bioloških**, **pravnih**, **moralnih** i drugih činjenica

**Etnicitet** - pripadnost etničkoj zajednici/grupi

**Etnički identitet** - temelji se na naglašavanju sličnosti neke grupe u odnosu na razlike drugih

**Biološki determinizam** - smatra da je većina osobina i ljudskog ponašanja uvjetovana genetskim nasljeđem

**Kulturni determinizam** - stajalište prema kojemu se ljudska ponašanja usvajaju socijalizacijom


**Razine identiteta**:
1. **pasivni identiteti** - oni koji proizlaze iz odnosa u društvenom životu i kojih ljudi nisu niti posebno svjesni niti ih aktivno izražavaju
2. **aktivni identiteti** - oni kojih su ljudi svjesni i koji su temelj za njihovu akciju (diskriminacija,...)
3. **politizirani identiteti** - oni koji čine stalnu osnovu za djelovanje i kolektivno organiziranje usmjereno na zaštitu ili promicanje prava grupe


**Socijalni identitet obuhvaća:**
1. **osobni (individualni) identitet** - naglašava razlike u odnosu prema drugim pojedincima, odnosi se na posebnosti nekoga pojedinca
2. **kolektivni identitet** - naglašava sličnost među pojedincima, a karakterizira ga zajednički osjećaj pripadnosti


**Kriza identiteta:**
- u adoloscentskoj dobi
- kriza srednjih godina
- kriza usred teških životnih situacija

*tko sam ja, što želim raditi, u što vjerujem, kako se uklapam u društvenu okolinu i što trebam mijenjati*
### Subkulture (3.3.)

**Subkultura** - skup **normi**, **vrijednosti** i **obrazaca ponašanja** koji razlikuju neku grupu ljudi od ostalih članova društva

**Kontrakultura** - grupa čije su **vrijednosti**, **norme** i **stil života** u proturječju s dominantnom kulturom


**Totalne institucije u kojima se odvija resocijalizacija**:
1. institucija za nemoćne i bezopasne (sirotišta, prihvatilišta, starački domovi)
2. institucije za nemoćne i opasne (komune, mentalne bolnice)
3. institucija za obranu društva od mogućih opasnosti (zatvori, koncentracijski i ratni logori)
4. institucije za usmjeravanje ponašanja (radni logori, vojska)
5. institucije koje služe kao izolacija od društva i religijska priprema (samostan)
## Obitelj i brak (4.)
### Obitelj i funkcije obitelji (4.1.)

**Obitelj** - primarna društvena grupa povezana brakom, srodstvom ili usvajanjem čiji članovi žive zajedno te ekonomski i emocionalno skrbe za svoje potomstvo

**Funkcije obitelji** - reprodukcija, regulacija spolnog ponašanja, socijalizacija, emocionalna podrška i skrb, pridavanje socijalnog položaja, ekonomska funkcija
### Sastav obitelji (4.2.)

**Nuklearna obitelj** - odnosi se na roditelje i djecu, a proširenu obitelj čine roditelji, djeca i ostali srodnici


**Vrste obitelji**:
1. **patrilinearna** - priznaje se podrijetlo i nasljeđuje imovina prema očevoj liniji
2. **matrilinearna** - priznaje se podrijetlo i nasljeđuje imovina po majčinoj liniji
3. **bilinearna** - prinznavanje podrijetla i nasljeđivanje imovine s obe strane, obje linije su jednako važne

 **Obitavanje obitelji**:
 1. **patrilokalno** - žive u domaćinstvu ili na imovini supruga
 2. **matrilokalno** - žive u domaćinstvu ili na imovini supruge
 3. **neolokalno** - nuklearna obitelj, živi neovisno o roditeljima i ostaloj rodbini
 

**Odnosi moći u obitelji**:
1. **patrijarhalni** - naglašavaju ulogu najstarijega muškarca koji je imao najvišu moć u obitelji
2. **matrijarhalni** - žene donose najvažnije odluke
3. **egalitarni** - jednaka raspodjela moći među supružnicima
### Brak i vrste braka (4.3.)

**Brak** - društveno prihvaćena seksualna zajednica dviju ili više osoba, istog ili različitog spola 

**Monogamija** - brak između 2 osobe

**Poligamija** - brak između više osoba

**Poliginija** - brak jednog muškarca s više žena

**Poliandrija (bratski braks)** - brak jedne žene s više muškaraca

**Egzogamija** - kulturno pravilo koje se odnosi na sklapanje braka izvan srodničke grupe

**Endogamija** - pojava sklapanja braka unutar pojedine grupe (etničke, rasne, vjerske i slično)
